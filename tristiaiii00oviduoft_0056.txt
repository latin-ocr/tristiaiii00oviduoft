20 TRISTIA 111.

Et lacrimas cernens in singula verba cadentes
Ore meo lacrimas, auribus illa' bibi ;
Brachiaque accepi presso pendentia 00110,
Et singultatis oscula mixta sonis.

Sum quoque, care, tuis defensus viribus absens :—

Scis carum veri nominis esse loco—

Multaque praeterea manifesti signa favoris
Pectoribus teneo non abitura meis.

Di tibi posse tuos tribuant defendere semper,
Quos in materia prosperiore iuves.

Si tamen interea, quid in his ego perditus oris-—
Quod te credibile est quaerere—qnaeris, agam:

Spe trahor exigua, quam tu mihi demere noli,
Tristia leniri numina posse dei.

Seu temere expecto, sive id contingere fas est,
Tu mihi, quod cupio, fas, precor, esse proba,

Quaeque tibi linguae facundia, confer in illud,
Ut doceas votum posse valere meum.

Quo quisque est maior, magis est placabilis irae,
Et faciles motus mens generosa capit.

Corpora magnanimo satis est prostrasse leoni,
Pugna suum finem, cum iacet hostis, habet:

At lupus et turpes instant morientibus ursi
Et quaecumque minor nobilitate fera.

Maius apud Troiam forti quid habemus Achille Ρ
Dardanii lacrimas non tulit ille senis.

Quae ducis Emathii fuerit clementia, Porus
Dareique docent funeris exequiae.

Neve hominum referam flexas ad mitius iras,
Iunonis gener est, qui prius hostis erat.

Denique non possum nullam sperare salutem,
Cum poenae non sit causa cruenta meae.

Non mihi, quaerenti pessumdare cuncta, petitum
Caesareum caput est, quod caput orbis erat ;

Non aliquid dixi violataque lingua loquendo est
Lapsaque 8191111 11111110 verba profana mero:

Inscia quod crimen viderunt lumina, plector,
Peccatumque oculos est habuisse meum.

Non equidem totam possum defendere culpamz
Sed partem nostri criminis error habet.

Spes igitur superest, facturum, ut molliat ipse
Mutati poenam condicione loci.

Hos utinam nitidi Solis praenuntius ortus
Afferat admisso Lucifer albus equo l

15

20

30

35

40

45

55

