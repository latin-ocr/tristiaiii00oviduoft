TRISTIA 111.

Interea, quoniam statio mihi publica clausa est,
Privato liceat delituisse loco!

Vos quoque, si fas est, confusa pudore repulsae
Sumite plebeiae carmina nostra manus!

ΙΙ.

Ergo erat in fatis Scythiam quoque visere nostris,
Quaeque Lycaonio terra sub axe iacet Ρ

Nec vos, Pierides, nec stirps Letoia, vestro
Docta sacerdoti turba tulistis opem.

Nec mihi, quod lusi vero sine crimine, prodest,
Quodque magis vita Musa iocata mea est,

Plurima sed pelago terraque pericula passum
Ustus ab assiduo frigore Pontus habet.

Quique fugax rerum securaque in' otia natus,
Mollis et inpatiens ante laboris eram,

Ultima nunc patior, nec me mare portubus orbum
Perdere, diversae nec potuere viae,

Suffecitque malis animus. Nam corpus ab illo
Accepit vires vixque serenda tulit.

Dum tamen et terris dubius iactabar et undis,
Fallebat curas aegraque corda labor:

Ut via finita est et opus requievit eundi,
Et poenae tellus est mihi tacta meae,
Nil nisi flere libet, nec nostro parcior imber
Lumine, de verna quam nive manat aqua.
Roma domusque subit desideriumque locorum,
Quicquid et amissa restat in urbe mei.

Ei mihi, qnod totiens nostri pulsata sepulcri
Ianua, sed nullo tempore aperta fuit l

Cur ego tot gladios fugi totiensque minata
Obruit infelix nulla procella caput Ρ

Di, quos experior nimium constanter iniquos,
Participes irae quos deus unus habet,

Exstimulate, precor, cessantia fata meique
Interitus clausas esse vetate fores 1

ΙΙΙ.

Haec mea, si casu miraris, epistula quare
Alterius digitis scripta sit : aeger eram.

Aeger in extremis ignoti partibus orbis,
Incertasque meae paene salutis eram.

15

80

10

15

20

25

